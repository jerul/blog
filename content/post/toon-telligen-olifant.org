+++
categories = ["Writing"]
tags = ["Storytelling", "Dutch"]
title = "Een verhaal over de olifant - Toon Telligen stijl"
date = "2021-02-08T15:43:01+01:00"
draft = false
+++

De olifant zat aan de rand van het bos. Hij was aan het luisteren, niet naar een iets in het bijzonder. Maar gewoon... Luisteren. Toen de Eekhoorn langs liep was hij verwonderd over waarom de olifant zo stilletjes erbij zat. Hij kwam wat dichter bij en wachtte even. Er gebeurde helemaal niks. Nog iets dichter bij dan maar. Hmm, nog steeds niks, en de olifant zat daar maar. De eekhoorn besloot het maar gewoon te vragen. "Olifant? Mag ik vragen wat je aan het doen bent?", vroeg de eekhoorn. "Luisteren.", fluisterde olifant met groot gespreide oren. Ik ben aan het luisteren. Er is wind, er zijn vogels, ik hoor water stromen, en ik hoor zelfs een paar vlinders vechten even verder op. Maar er is nog iets...

De eekhoorn ging ook maar zitten luisteren. Misschien kon hij wel helpen, je weet het nooit. Misschien hoorde hij toevallig iets wat de olifant niet hoorde, hoewel zijn oren wel veel kleiner zijn dan de indrukwekkend grote oren van de olifant. Een bij kwam langs, een ekster zag een glimmend steentje en kwam die ophalen, een worm stak zijn hoofd boven de grond, schrok bij het zijn van de olifant en ging snel weer de grond in. Maar de olifant bleef nog steeds luisteren.

Uiteindelijk werd het donker. Uiteindelijk werd het licht. De eekhoorn en de olifant zaten nog steeds te luisteren, totdat de eekhoorn het zat was en ge√Ørriteerd aan de olifant vroeg: "Waar wacht je nou eigenlijk op? Wat zoeken we?!". "Dat weet ik niet", zei de olifant, waarop de eekhoorn in een boze bui weg stampte en nog nariep: "Ach klim toch in een boom!". De olifant keek blij op omdat hij hoorde wat hij wilde horen, en begon vervolgens te klimmen.
